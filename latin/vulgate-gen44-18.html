<!doctype html>
<html>
  <head>
    <meta charset="utf-8">
    <meta http-equiv="X-UA-Compatible" content="chrome=1">
    <title>Vulgate </title>
  </head>
  <body>

<p>START
</p>

<p>18 AJC
 Accedens autem propius Judas, confidenter ait:
 Oro, domini mi, loquatur servus tuus verbum in auribus tuis,
 et ne irascaris famulo tuo: tu es enim post Pharaonem
</p>

<p>19 AJC
 dominus meus.
 Interrogasti prius servos tuos: Habetis patrem aut fratrem?
</p>

<p>20 AJC
 et nos respondimus tibi domino meo:
 Est nobis pater senex, et puer parvulus,
 qui in senectute illius natus est:
 cujus uterinus frater mortuus est:
 et ipsum solum habet mater sua, pater vero tenere diliget eum.
</p>

<p>21 AJC
 Dixistique servis tuis:
 Adducite eum ad me, et ponam oculos meos super illum.
</p>

<p>22 AJC
 Suggessimus domino meo:
 Non potest puer relinquere patrem suum:
 si enim illum dimiserit, morietur.
</p>

<p>23 AJC
 Et dixisti servis tuis:
 Nisi venerit frater vester minimus vobiscum,
 non videbitis amplius faciem meam.
</p>

<p>24 AJC
 Cum ergo ascendissemus ad famulum tuum patrem nostrum,
 narravimus ei omnia quæ locutus est dominus meus.
</p>

<p>25 AJC
 Et dixit pater noster: Revertimini, et emite nobis parum tritici.
</p>

<p>26 AJC
 Cui diximus: Ire non possumus:
 si frater noster minimus descenderit nobiscum, proficiscemur simul:
 alioquin illo absente, non audemus videre faciem viri.
</p>

<p>27 AJC
 Ad quæ ille respondit: Vos scitis quod duos genuerit mihi uxor mea.
</p>

<p>28 AJC
 Egressus est unus, et dixistis:
 Bestia devoravit eum: et hucusque non comparet.
</p>

<p>29 AJC
 Si tuleritis et istum, et aliquid ei in via contigerit,
 deducetis canos meos cum mœrore ad inferos.
</p>

<p>30 AJC
 Igitur si intravero ad servum tuum patrem nostrum, et puer defuerit
 (cum anima illius ex hujus anima pendeat),
</p>

<p>31 AJC
 videritque eum non esse nobiscum, morietur,
 et deducent famuli tui canos ejus cum dolore ad inferos.
</p>

<p>32 AJC
 Ego proprie servus tuus sim qui in meam hunc recepi fidem,
 et spopondi dicens:
 Nisi reduxero eum, peccati reus ero in patrem meum omni tempore.
</p>

<p>33 AJC
 Manebo itaque servus tuus pro puero in ministerio domini mei,
 et puer ascendat cum fratribus suis.
</p>

<p>34 AJC
 Non enim possum redire ad patrem meum, absente puero:
 ne calamitatis, quæ oppressura est patrem meum, testis assistam.
</p>

<p>END
</p>

  </body>
</html>
